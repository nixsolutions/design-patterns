**Одинак** (англ. **Singleton**) — шаблон проєктування, що породжує, дозволяє
містити лише один екземпляр об'єкта в додатку, який оброблятиме
всі звернення, забороняючи створювати новий екземпляр. Один із найвідоміших і, мабуть, найсуперечливіших шаблонів.

**Застосування:**
Для деяких класів важливо, щоб існував лише один екземпляр.
* У системі може бути багато принтерів, але можливий лише один спулер.
* Повинні бути лише одна файлова система та єдиний віконний менеджер.
* У цифровому фільтрі може бути лише один аналого-цифровий перетворювач (АЦП).
  Бухгалтерська система обслуговує лише одну компанію.
* Одне підключення до БД.

Ми маємо невелику закусочну, в якій є один касовий апарат.
Для звітності до податкової використовується чекова стрічка, на якій зберігатимуться
всі фінансові операції. Для реалізації касового апарату ми використовуємо
шаблон **Singleton**.
Принцип Singleton простий, як п'ять копійок. Для того, щоб забезпечити існування тільки
одного екземпляра класу **`Cashbox`**, ми закрили всі магічні методи для створення екземпляра
класу, клонування та серіалізації. Єдиний можливий спосіб отримати об'єкт – скористатися
статичним методом **`Cashbox::getInstance()`**.

**Примітка:**
Незважаючи на зручність застосування даного шаблону, він є одним із найсуперечливіших
при розробці, тож рекомендується його застосовувати, тільки якщо немає жодного іншого рішення, оскільки він створює значні складнощі під час тестування коду.
Є такий антипаттерн, **Самотність** (**Singletonitis**),
який саме полягає у недоречному використанні синглтонів.