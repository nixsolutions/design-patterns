**Реєстр** (англ. **Registry**) - це шаблон, призначений для зберігання записів, які в нього поміщають, і відповідно
повернення цих записів (_за ключем_), якщо вони будуть потрібні.

Як на нормальному підприємстві, коли у нас з'являється новий працівник – у бухгалтерії з'являється новий запис із його даними.
Журнал працівників і є Реєстром, а кожен об'єкт інформації працівника - запис у реєстрі.
**Реєстр** нерідко є **Одинаком**, проте це не завжди має бути саме так. Наприклад, ми можемо завести
у бухгалтерії кілька журналів. В одному працівники від "А" до "М". В іншому від "Н" до "Я". Кожен такий журнал буде
**Реєстром**, але не **Одинаком**, тому що журналів вже 2.

**Примітка**:
Зауважимо, що **Реєстр** дуже схожий на **Мультитон** та **Пул об'єктів**. Сам шаблон **Реєстр** не є
_ "породжувальним шаблоном"_ у сенсі цього терміна, проте його зручно розглядати саме у взаємозв'язку з ними.
На відміну від **Мультитона** та **Пула**, він не вміє породжувати нові сутності. **Реєстр** - це сховище!